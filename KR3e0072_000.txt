# -*- mode: mandoku-view; -*-
#+TITLE: 鍼灸問對
#+DATE: 2015-08-24 23:07:17.713116
#+PROPERTY: ID KR3e0072
#+PROPERTY: BASEEDITION WYG    
#+PROPERTY: JUAN 提要
<pb:KR3e0072_WYG_000-1a>¶
欽定四庫全書　　　　子部五¶
　針灸問對　　　　　　醫家類¶
　　提要¶
　　　　(臣/)等謹案針灸問對三卷明汪機撰機字省¶
　　　　之祁門人是書上中二卷論針法下卷論灸¶
　　　　法及經絡穴道皆設為問答語簡而明其論¶
　　　　針能治有餘之病不能治不足之病詳辨内¶
　　　　經虚補實瀉之説為指虚邪實邪又論古人¶
<pb:KR3e0072_WYG_000-1b>¶
　　　　充實病中于外故針灸有功今人虚耗病多¶
　　　　在内針灸不如湯液又論誤針誤灸之害與¶
　　　　巧立名目之誣尤術家所諱不肯言者其説¶
　　　　可謂篤實矣乾隆四十二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3e0072_WYG_000-2a>¶
針灸問對原序¶
客有過余者坐間語及針灸盛稱姑蘇之凌漢章六合¶
之李千户者皆能馳名兩京延譽數郡舍此他無聞焉¶
余曰休歙有商于彼者亦嘗從之游而授其業矣因得¶
聞其詳焉語凌則曰熟於穴法凡所㸃穴不必揣按雖¶
隔衣針亦每中其穴也語李則曰用意精專凡所用穴¶
必須折量以墨㸃記方敢始下針也余嘗論之凌則尚¶
乎簡略李則尚乎謹宻取穴之法簡略者終不及謹宻¶
<pb:KR3e0072_WYG_000-2b>¶
者之的確固也但素難所論針灸必須察脉以審其病¶
之在經在絡又須候氣以察其邪之已至未來不知二¶
家之術亦皆本於素難否乎客曰皆非吾之所知也余¶
因有感乃取靈樞素難及諸家針灸之書窮搜愽覽遇¶
有論及針灸者日逐筆録積之盈篋不忍廢棄因復序¶
次其説設為問難以著明之遂用装潢成帙名曰針灸¶
問對以便老景之檢閲焉庶或亦有補於針灸之萬一¶
也後之精于此者尚惟改而正之幸甚¶
<pb:KR3e0072_WYG_000-3a>¶
嘉靖庚寅冬長至日祁門朴墅汪機省之序¶
