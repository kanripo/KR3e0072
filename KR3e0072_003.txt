# -*- mode: mandoku-view; -*-
#+TITLE: 鍼灸問對
#+DATE: 2015-08-24 23:07:17.784320
#+PROPERTY: ID KR3e0072
#+PROPERTY: BASEEDITION WYG    
#+PROPERTY: JUAN 卷下
<pb:KR3e0072_WYG_003-1a>¶
欽定四庫全書¶
　針灸問對卷下¶
　　　　　　　　　　　　　眀　汪機　撰¶
　或曰病有宜灸者有不宜灸者可得聞歟¶
曰大抵不可刺者宜灸之一則沉寒痼冷二則無脉知¶
陽絶也三則腹皮急而陽䧟也舍此三者餘皆不可灸¶
盖恐致逆也¶
針經云䧟則灸之天地間無他惟隂與陽二氣而已陽¶
<pb:KR3e0072_WYG_003-1b>¶
在外在上隂在内在下今言䧟下者陽氣下䧟入隂血¶
之中是隂反居其上而覆其陽脉証俱見寒在外者則¶
灸之(夫病有邪氣䧟下者有正氣䧟下者邪氣䧟下者/是經虛氣少邪入故曰感虚乃䧟下也故諸邪䧟)¶
(下在經者宜灸之正氣䧟下/宜藥升之如補中益氣之類)¶
經曰北方之人宜灸&KR0778;也為冬寒大旺伏陽在内皆宜¶
灸之以至理論則腎主臓藏陽氣在内冬三月主閉藏¶
是也若太過則病固宜灸&KR0778;此陽明䧟入隂水之中是¶
也¶
<pb:KR3e0072_WYG_003-2a>¶
難經云熱病在内取㑹之氣穴為陽䧟入隂中取陽氣¶
通天之竅穴以火引火而導之此宜灸也若將有病者¶
一槩而灸之豈不悞哉　仲景云㣲數之脉慎不可灸¶
因火為邪則為煩逆追虚逐實血散脉中火氣雖㣲内¶
攻有力焦骨傷筋血難復也又云脉浮宜以汗解用火¶
灸之邪無從出因火而盛病從腰以下必重而痺名¶
火逆也脉浮熱甚而灸之此為實實因火而動必咽燥¶
唾血又云身之穴三百六十有五其三十穴灸之有害¶
<pb:KR3e0072_WYG_003-2b>¶
七十九穴刺之為灾并中髓也　經之所見邪之所在¶
脉沉者邪氣在内脉浮者邪氣在表世醫只知脉之説¶
不知病證之禁忌若表見寒証身汗出身常清數慄而¶
寒不渇欲覆厚衣常惡寒手足厥皮膚乾枯其脉必沉¶
細而遲但有一二証皆宜灸之陽氣下䧟故也若身熱¶
惡熱時見躁作或面赤面黄嗌乾咽乾口乾舌上黄赤¶
時渇咽嗌痛皆熱在外也但有一二証皆不宜灸其脉¶
必浮數或但數亦不可灸灸之灾患立生若有鼻不聞¶
<pb:KR3e0072_WYG_003-3a>¶
香臭鼻流清涕眼臉時癢或欠或啑惡寒其脉必沉是¶
脉證相應也或輕手得弦𦂳者是隂伏其陽也雖面赤¶
亦宜灸不可拘于面赤也(機/)按素難諸書皆言陽氣䧟¶
下者脉沉遲也脉證俱見寒在外者冬月隂寒大旺陽¶
明䧟入隂水之中者並宜灸之設脉浮者陽氣散於肌¶
表者皆不宜灸丹溪亦曰夏月陽氣盡浮于表今醫灼¶
艾多在夏月寧不犯火逆之戒乎或者因火而生熱脹¶
發黄腰痺咽燥唾血者徃徃有之尚不知為火逆所致¶
<pb:KR3e0072_WYG_003-3b>¶
寧甘心於命運所遭悲夫經曰春夏養陽以火養陽安¶
有是理論而至是雖愚亦當有知者焉¶
　或曰𠻳病多灸肺俞風門何如¶
曰肺主氣屬金行秋之令喜清而惡熱受火所制為華¶
盖居四藏之端飲食入胃熱氣上蒸兼之六部有傷痰¶
火俱作發而為欬為𠻳其痰多者顯是脾之濕濁隨火¶
上升為𠻳其痰少者肺火抑欝不得宣通為欬欬形屬¶
火痰形属濕風門肺俞二穴明堂銅人皆云治𠻳今人¶
<pb:KR3e0072_WYG_003-4a>¶
見有痰而𠻳無痰而欬一槩於三伏中灸之不計壯數¶
二穴切近華盖而欬與𠻳本因火乘其金兹復加以艾¶
火燔灼金欲不傷得乎况三伏者火旺金衰故謂之伏¶
平時且不可灸而况於三伏乎夫治𠻳當看痰與火孰¶
急無痰者火旺金衰十死七八瀉火補金間或可生痰¶
多者濕盛也降火下痰其𠻳自愈縱灸肺俞風門不過¶
三壯五壯瀉其熱氣而已固不宜多灸三伏之中更不¶
宜灸也¶
<pb:KR3e0072_WYG_003-4b>¶
　或曰頭目之疾灸之何如¶
曰手之三陽從手至頭足之三陽從頭走足督脉自尾¶
閭抵脊上頭至人中頭者手足三陽與督脉所㑹之地¶
故冬月之寒頭無所畏美酒之飲面為之赤是皆諸陽¶
所致也今有頭風頭暈中風發致眼目耳鼻等疾輒於¶
頭部諸穴多灼艾炷是猶抱薪救火安能濟耶當看病¶
在氣分血分分類施治庶得其宜縱使應灸亦不過三¶
壯五壯以瀉熱氣而已眼目疼痛多由血熱豈宜妄灸¶
<pb:KR3e0072_WYG_003-5a>¶
助熱以傷其血哉¶
　或曰人言無病而灸以防生病何如¶
曰人之有病如國之有盜須用兵誅其兵出于不得已¶
也針灸治病亦不得已而用之人言無病而灸如破船¶
添釘又言若要安膏肓三里不要乾此世俗之通論予¶
獨以為不然夫一穴受灸則一處肌肉為之堅硬果如¶
船之有釘血氣到此則澁滯不能行矣昔有病跛者邪¶
在足少陽分自外踝以上循經灸者數穴一醫為針臨¶
<pb:KR3e0072_WYG_003-5b>¶
泣將欲接氣過其病所纔至灸瘢止而不行始知灸火¶
之壞人經絡也或有急證欲通其氣則無及矣邪客經¶
絡為其所苦灸之不得已也無病而灸何益於事¶
　或曰膏肓治百病而諸家取穴之法不同何歟¶
曰髙下各去髀骨一側指許是穴不可失之狹狹則内¶
犯大筋不可失之濶濶則外犯髀骨必須大筋之外髀¶
骨之内空處按之覺與前胸乳間膈膜相應乃是真穴¶
舊傳取两乳間量則分作八寸以比横寸之則量之于¶
<pb:KR3e0072_WYG_003-6a>¶
背盖人有生而背突者背常濶而胸常狹胸突者胷常¶
濶而背常狹安能保其無過與不及焉又有兒時偏卧¶
一邊以致背有邉濶邉狹者亦不可以邊之濶狹為拘¶
但當隨其一邊濶狹相去髀骨一側指許為正也人之¶
項有二大筋夾脊而下两筋外空為第二行穴俞穴俞¶
外又有二大筋大筋外空為第三行穴俞膏肓係在三¶
行魄户之下神堂之上若㸃穴不出髀骨一側指許則¶
傷筋骨非真穴也世人又有四肋三間之説揣按自大¶
<pb:KR3e0072_WYG_003-6b>¶
&KR0008;至三節之下四節之上准望於三四椎間定穴指為¶
四肋三間用之不疑瘦人椎骨分暁用之可也肥人揣¶
按實難又以指節寸量開三寸取穴背高而狹者全不¶
合四肋三間之説矣嘗是灸一骨立之人用側指許法¶
㸃之方大悟四肋三間之妙盖人之髀骨㣲有少曲髀¶
骨下㢘上㢘四肋之内自有三間膏肓正在四肋三間¶
之中即非脊骨三四椎之間也世人多灸之者盖膏肓¶
神明所居或為邪干則脂膏銷鑠肓膜瘦薄灸之而病¶
<pb:KR3e0072_WYG_003-7a>¶
或安者以三焦主氣為諸陽之府氣病則陽虚而隂不¶
得相附膏肓在三焦部分氣之所聚而行於諸陽宜其¶
王於氣病也若治血病吾未見其可者晉侯夣二豎子¶
在膏肓間非秦緩不能灸也以陽氣將絶邪得專之故¶
也¶
　或曰古謂癰疽始發灸之可使輕淺何謂也¶
丹溪曰用火以暢達拔引欝毒此從治之意惟頭為諸¶
陽所聚艾炷宜小而少若身上痛則灸至不痛不痛須¶
<pb:KR3e0072_WYG_003-7b>¶
灸至痛有因灸而死者盖虚甚孤隂將絶其脉必浮數¶
而大且皷精神必短而昏無以抵當火氣宜其危也¶
　或曰灸之不發何如¶
羅氏曰覃公四十九嵗病臍腹冷疼完榖不化足胕寒¶
逆精神困弱脉沈細㣲灸氣海三里陽輔三日後以葱¶
熨灸瘡皆不發復灸數壯亦不發十日後全不作膿瘡¶
乾而愈針書曰凡用針氣不至不効灸之亦不發大抵¶
血氣空虚不能作膿失其所養故也加以不慎邪氣加¶
<pb:KR3e0072_WYG_003-8a>¶
之病必不退或曰覃公所養無不如意何謂失其所養¶
曰君言所養口體者也此論所養性命者也覃公壮年¶
得志務快其心血氣空虚以致此耳¶
　或曰灸有補㵼乎¶
經曰以火補者無吹其火須自滅也以火㵼者疾吹其¶
火傳其艾須其火滅也虞氏曰灸法不問虚實寒熱悉¶
令灸之亦有補冩乎曰虚者灸之使火氣以助元氣也¶
實者灸之使實邪隨火氣而發散也寒者灸之使其氣¶
<pb:KR3e0072_WYG_003-8b>¶
復温也熱者灸之引欝熱之氣外發火就燥之義也¶
　或曰周身經絡及穴俞相去分寸經穴起止十二經¶
　納支干等條古有歌括亦可讀否¶
曰經脉者所以能决死生處百病調虚實不可不通先¶
賢以歌括之欲人易記誦耳安可不讀歌曰　手太隂¶
肺中焦生下絡大腸出賁門上膈屬肺從肺系系横出¶
腋臑中行肘臂寸口上魚際大指内側爪甲根支絡還¶
從腕後出接次指屬陽明經　陽明之脉手大腸次指¶
<pb:KR3e0072_WYG_003-9a>¶
内側起商陽循指上㢘出合谷两筋岐骨循臂肪入肘¶
外㢘循臑外肩端前㢘柱骨傍從肩下入缺盆内絡肺¶
下膈屬大腸支從缺盆直上頸斜貫頰前下齒當環出¶
人中交左右上夾鼻孔注迎香　胃足陽明交鼻起下¶
循鼻外上入齒環出俠口繞承漿頥從大迎頰車裏耳¶
前髪際至額顱支下人迎缺盆底下膈入胃絡脾宫直¶
者缺盆下乳内一支幽門循腹裏下行直合氣衝中遂¶
由髀關抵膝臏䯒跗中指内關同一支下膝注三里前¶
<pb:KR3e0072_WYG_003-9b>¶
出中指外間通一支别走足跗指大指之端經盡矣¶
太隂脾起足大指上循内側白肉際核骨之後内踝前¶
上臑循&KR0008;經膝裏股内前㢘入腹中屬脾絡胃與膈通¶
俠嚨連舌散舌下支絡從胃注心宫¶
手少隂脉起心中下膈直與小腸通支者還從心系走¶
直上咽嚨繫目瞳直者上肺出腋下臑後肘内少海從¶
臂内後㢘抵掌後兊骨之端注少衝　手太陽經小腸¶
脉小指之端起少澤循手外側出踝中循臂骨出肘内¶
<pb:KR3e0072_WYG_003-10a>¶
側上循臑外出後㢘直過肩解繞肩甲交經下入缺盆¶
内向腋絡心循咽嗌下膈抵胃屬小腸一支缺盆貫頸¶
頰至目兊皆却入耳復從耳前仍上頰抵鼻升至目内¶
眥斜絡于顴别絡接　足經太陽膀胱脉目内眥上起¶
額尖支者巔上至耳角直者從巔腦後懸絡腦還出别¶
下項仍循肩膊俠脊邉抵腰膂腎膀胱内一支下與後¶
隂連貫臀斜入委中穴一支膞内左右别貫髀俠脊過¶
髀樞臀内後㢘膕中合下貫踹内外踝後京骨之下指¶
<pb:KR3e0072_WYG_003-10b>¶
外側　足經腎脉屬少隂小指針趣湧泉心然谷之下¶
内踝後别入跟中腨内侵出膕内㢘上股内貫脊屬腎¶
膀胱臨直者屬腎貫肝膈入肺循喉舌本尋支者從肺¶
絡心内仍至胸中部分深　手厥隂心主起胸屬包下¶
膈三焦宫支者循胸出脇下脇下連腋三寸同仍上抵¶
腋循臑内太隂少隂兩經中指透中衝支者别小指次¶
指絡相通　手經少陽三焦脉起自小指次指端兩指¶
岐骨手腕表上出臂外兩骨間肘後臑外循肩上少陽¶
<pb:KR3e0072_WYG_003-11a>¶
之後交别傳下入缺盆膻中分散絡心膈鬲裏穿支者¶
膻中缺盆上上項耳後耳角旋屈下至頥仍注頰一支¶
出耳入耳前却從上關交後頰至目内眥乃盡焉　足¶
脉少陽膽之經始從兩目銳眥生抵頭循角下耳後腦¶
空風池次第行手少陽前至肩上交少陽右上缺盆支¶
者耳後貫耳内出走耳前銳眥循一支銳眥大迎下合¶
手少陽抵項根下加頰車缺盆合入胸貫膈絡肝經屬¶
膽仍從胸裡過下入氣街毛際縈横入髀厭環跳内直¶
<pb:KR3e0072_WYG_003-11b>¶
者缺盆下腋膺過季脇下髀厭内出膝外㢘是陽陵外¶
輔絶骨踝前過足跗小指次指分二支别從大指去三¶
毛之際接肝經　厥隂足脉肝所終大指之端毛際¶
叢足跗上㢘太衝分踝前一寸入中封上踝交出太¶
隂後循膕内㢘隂股充環遶隂器抵少腹侠胃屬肝絡¶
膽逢上貫膈裏布脇肋俠喉頏顙目繫同脉上巔㑹督¶
脉出支者還生目系中下絡頰裏環唇内支者便從膈¶
肺起¶
<pb:KR3e0072_WYG_003-12a>¶
　十五絡脉歌(經之横支交/接他經者)¶
歌曰人身絡脉一十五我今逐一從頭舉手太隂絡為列¶
缺手少隂絡即通里手厥隂絡為内關手太陽絡支正是手陽¶
明絡偏歴當手少陽絡外關位足太陽絡號飛陽足陽¶
明絡豐隆記足少陽絡為光明足太隂絡公孫寄足少¶
隂絡名大鍾足厥隂絡蠡溝配陽督之絡號長强隂任¶
之絡為屏翳脾之大絡為大包十五絡名君須記¶
　周身經穴相去分寸歌¶
<pb:KR3e0072_WYG_003-12b>¶
　肺經¶
太隂肺兮出中府雲門之下一寸所雲門氣户傍二寸¶
人迎之下二骨數天府腋下三寸求俠白肘上五寸頭¶
尺澤肘中約紋是孔最脘上七寸收列缺側腕寸有半¶
經渠寸口䧟中勘太淵掌後横紋端魚際節後散脉間¶
少啇大指内側尋一十一穴慿君筭¶
手陽明經屬大腸食指内側號啇陽本節前取二間定¶
本節後取三間間岐骨陷中尋合谷陽谿腕中上側屬¶
<pb:KR3e0072_WYG_003-13a>¶
腕後三寸偏歴當五寸半中温溜場下㢘上㢘下一寸¶
上㢘里下一寸建三里曲池三寸下屈肘紋頭曲池&KR0008;¶
肘髎大骨外㢘詳五里肘上三寸量臂臑五里上四寸¶
肩髃肩端兩骨央巨骨肩端义骨内天鼎缺盆之上藏¶
扶突曲頰下一寸禾髎五分水溝疆鼻下孔傍五分内¶
左右二穴皆迎香(二十/穴)¶
　胃經¶
胃之經兮足陽明頭維本神寸五尋下關耳前動脉是¶
<pb:KR3e0072_WYG_003-13b>¶
頰車耳下五分真承泣目下七分取四白目下一寸扃¶
巨髎孔傍八分定地倉夾吻四分平大迎曲頷前一寸¶
人迎結傍五寸濱水突在頸大筋前下直氣舍上人迎¶
氣舍迎下夾天突缺盆横骨陷中親氣户俞府傍二寸¶
直乳六寸又四分庫房屋翳膺忩近乳中正對乳中心¶
乳根之穴出乳下五穴各一寸六真不容夾幽門寸五¶
承滿梁門關門有太乙挨排滑肉門各分一寸穴可全¶
天樞安在夾臍傍外陵樞下一寸當大巨二寸水道五¶
<pb:KR3e0072_WYG_003-14a>¶
歸來七寸是其鄉氣衝曲骨傍三寸來下鼠上脉中央髀闗¶
兎後六寸置伏兎市上三寸量陰市膝上三寸許梁邱二¶
寸是其場膝臏骭下尋犢鼻膝眼四穴乃兩傍膝下三寸¶
三里位里下三寸上亷地條口上亷下一寸條口二寸下¶
亷是豐隆下亷外一寸踝上八寸分明記衝陽陷上二寸¶
放陷谷内庭後寸半内庭次指外間容厲兊大指次指上¶
　脾經¶
大指内側隱白位大都節後陷中值太白内側核骨下¶
<pb:KR3e0072_WYG_003-14b>¶
公孫節後一寸與商邱有穴屬經金踝下㣲前陷中寄¶
内踝三寸三陰交漏谷六寸踝上是膝下五寸為地機¶
陰陵内側膝輔次血海分明膝臏上内亷肉際三寸據¶
箕門血海上六寸筋間動脉須審議衝陽五寸大横下¶
三寸三分府舍治腹結横下寸三分大横夾臍須可記¶
腹哀半寸去日月直與食竇相連比食竇天谿及胸卿¶
周榮各一寸六置大包淵液下三寸此經足太陰脾地¶
　少陰心經¶
<pb:KR3e0072_WYG_003-15a>¶
少陰心起極泉宫腋下筋間動脉從青靈肘節上三寸少海¶
肘節後内容靈道掌後一寸半通里腕後一寸鍾隂郄五分取¶
動脉神門掌後横紋中少府節後勞宫值小指内側是少衝¶
　小腸經¶
手小指端名少澤前谷外側節前索節後陷中尋後谿腕骨¶
腕前骨下測腕中骨下陽谷討腕上一寸名養老支正腕後量¶
五寸小海肘端五分好肩真胛下兩骨解臑俞大骨之下考天¶
宗骨下有陷中秉風髎後皆有空曲垣肩中曲胛售外俞大¶
<pb:KR3e0072_WYG_003-15b>¶
椎一寸從肩中二寸大椎旁天窻胛下動脉詳天容耳下曲¶
胛後顴髎面頰鋭骨量聴宫耳珠大如菽手太陽穴終此鄉¶
　腎經¶
湧泉屈足踡指取腎經起處此穴始然谷踝後大骨下¶
踝後跟上太谿舉谿下五分尋大鍾水泉谿下一寸許¶
照海踝下隂蹻生踝上二寸復溜停溜前筋骨取交信¶
亦曰踝上二寸行築賔六寸腨分别隂谷膝内看輔骨¶
横骨曲如偃月形大赫氣穴四滿竭中注肓俞正夾臍¶
<pb:KR3e0072_WYG_003-16a>¶
五寸分作六穴隙商曲石闗隂都接通谷幽門一寸列¶
幽門寸半夾巨闕歩廊神封靈虚謁神藏彧中入俞府¶
各一寸六不差疊欲知俞府在何方璇璣之傍二寸量¶
　膀胱經¶
足太陽兮膀胱經目眥内角始睛明攅竹眉頭陷中是¶
此穴禁灸宜用鍼曲差二穴神庭畔五處挨排夾上星¶
承光五處後寸半通天絡却亦相停玉枕横夾於腦户¶
尺寸當准銅人形天柱項後髪際治大筋外亷䧟中是¶
<pb:KR3e0072_WYG_003-16b>¶
除脊量開有寸分第一大杼二風門肺俞三椎厥隂四心¶
俞五椎骨下論督俞膈俞相等級第六第七次第列第八¶
椎下穴無有肝俞數之椎當九十椎膽俞脾十一十二椎下¶
胃俞述三焦腎俞氣海俞十三十四十五椎大腸闗元并¶
小腸十六十七十八椎要知膀胱俞何在十九椎下去尋¶
求中膂内俞廿節側白環俞當强一强上髎次髎中與下¶
一空之中容一髎四髎四空憑眼看夾脊一寸腰胯間五¶
穴五寸至會陽尾骨旁開二寸方背部三行起附分第¶
<pb:KR3e0072_WYG_003-17a>¶
二椎下此穴始三寸半是夾脊量若還除脊三寸當魄¶
户第三椎下覔第五椎下索神堂膏肓四肋三間取(一/説)¶
(三椎下四椎五椎上一/説四椎下五分三三分)曲髀骨下側指許第六噫嘻端¶
可守膈關第七魂門九陽剛意舍并胃倉十椎十一二¶
相叅肓門椎數當十三至室十四椎邉傍除下十五六¶
七八胞肓十九合叅詳秩邉二十椎節下扶承臋下横¶
紋疆殷門承下六寸見浮郄委陽上一寸委陽却並殷¶
門鄉膕中外亷兩筋許委中膝膕約紋裏此下二寸合¶
<pb:KR3e0072_WYG_003-17b>¶
陽主承筋腨腸中央論承山腨下兩分尖外踝七寸上¶
飛陽附陽踝上三寸量金門踝下軟骨上申脉邱墟前¶
後安崑崙踝後跟骨逢僕叅跟骨後䧟中申脉踝上容爪¶
甲京骨外側大骨壓束骨本節後䧟容通谷本節前䧟¶
向至隂小指爪甲角一百三十三穴窮¶
　心包絡經¶
厥隂心包何所得乳後一寸天池索天泉腋下二寸求¶
曲澤肘紋尋動脉郄紋去腕五寸通間使腕後三寸逢¶
<pb:KR3e0072_WYG_003-18a>¶
内關去腕纔二寸大陵掌後兩筋中勞宫掌内屈指取¶
中指之末取中衝¶
　三焦經¶
關衝名指外側邉小指次指間液門中渚次指本節後¶
陽池表腕有穴存腕上二寸外關絡支溝腕後三寸著¶
㑹宗四寸空中求消詳一寸無令錯肘後五寸臂大脉¶
此是三陽絡所宅四瀆肘外並三陽天井肘上一寸側¶
肘上二寸清泠淵消爍臂外肘分索臑㑹去肩三寸中¶
<pb:KR3e0072_WYG_003-18b>¶
肩&KR1038;肩端臑上通天髎盆上毖骨際天牖傍頸後天容¶
翳風耳後尖角䧟瘈脉耳後鷄足逢顱顖耳後青絡脉¶
角孫耳郭開口空絲竹眉後䧟中㸔禾&KR1038;耳前兊髪叢¶
耳門耳前當耳缺此是手少陽經穴¶
　膽經¶
瞳子&KR1038;起目眥鋭耳前䧟中尋聴㑹上關耳前開口空¶
懸釐顳顬下亷際懸顱正在曲角端頷厭顳顬上亷㸔¶
曲髪掩耳正尖上率谷入髪寸半安本神入髪際四分¶
<pb:KR3e0072_WYG_003-19a>¶
穴在耳上率谷前曲差之前一寸半陽白眉上一寸判¶
臨泣有穴當目上直入髪際五分望目牎正營各一寸¶
承靈營後五寸放天衝耳上三寸居浮白入髮一寸儲¶
竅隂枕下動有空完骨入髮四寸餘腦空正夾玉枕骨¶
風池腦後髪際袪肩井骨前寸半衎淵液腋下三寸按¶
輒筋平前却一寸日月期門一寸半直下五分細求之¶
京門監骨腰中㸔帯脉季肋寸八分五樞直下三寸𥮅¶
維道章下五寸三居&KR1038;八寸三分叅脇堂脇下㸔二肋¶
<pb:KR3e0072_WYG_003-19b>¶
環跳髀樞宛宛&KR0677;兩手著腿風市謀膝上五寸中瀆搜¶
陽關陵泉上三寸隂陵膝下二寸求陽交外踝斜七寸¶
正上七寸尋外坵光明外踝上五寸陽輔踝上四寸收¶
踝上三寸名絶骨坵墟踝前䧟中留臨泣俠谿後寸半¶
五㑹谿後一寸侔俠谿小次岐骨内竅隂小指次指休¶
大敦拇指三毛聚行間骨尖動脉注節後有絡連五¶
㑹大衝節後二寸遇中封内踝前一寸貼著大筋後䧟¶
見蠡溝踝上五寸候上直中都下伏溜中都上取隂陵¶
<pb:KR3e0072_WYG_003-20a>¶
泉折中下取内踝尖膝關犢鼻下二寸曲泉絞頭兩筋¶
兼隂包四寸膝臏上内亷筋間穴可僉五里氣衝下三¶
寸向内半寸隂股瞻隂亷穴在羊矢下氣衝相去二寸¶
&KR0008;羊矢氣衝傍一寸股内横紋有核見章門臍上二寸¶
量横取六寸季肋端期門乳根外寸半直下半寸二肋詳¶
齗交唇内齗縫鄉兊端正在唇上&KR0008;水溝鼻下溝内¶
索素&KR1038;宜向鼻端詳頭形北髙面南下先以前後髪¶
際量分為一尺有二寸髪上五分神庭場庭上五分上¶
<pb:KR3e0072_WYG_003-20b>¶
星位顖㑹星上一寸强上至前頂一寸半旋毛百㑹居¶
中央神聰百㑹四面取各取一寸穴之方後頂强間腦¶
户三相去寸半共一般後髪五分定啞門門上五分風¶
府停大椎在上下尾骶分為二十一椎也椎是骨接高¶
處真䧟中無骨穴可尋上之七椎用法折每節一寸四¶
分列縂計七椎數之的九寸八分分七節折量自有靈¶
樞經請君詳㸔骨度篇大椎第一節上安二椎陶道身¶
柱三神道靈䑓至陽穴第五六七椎下列筋縮第九椎¶
<pb:KR3e0072_WYG_003-21a>¶
下住脊中接脊十一二懸樞命門十三四陽關十六椎¶
下次二十一椎腰俞擠更有長强居尾骶十四椎節與¶
臍平中之七節端可詳此下乃為下七節竒分俱在下¶
椎截¶
　任脉俞穴¶
㑹隂正在兩隂間曲骨臍下毛際安中極臍下四寸取¶
石門二寸關元三氣海臍下一寸半隂交臍下一寸放¶
分明臍中號神闕水分臍上一寸列下脘建里中上腕¶
<pb:KR3e0072_WYG_003-21b>¶
各各一寸為君説巨闕上脘一寸半鳩尾敝骨五分斷¶
中庭膻中寸六分膻中兩乳中間存玉堂紫宫及華盖¶
相去各一寸六分華葢璣下一寸量璇璣突下一寸當¶
天突結下宛宛内亷泉頥下骨尖傍承漿唇前頥稜下¶
任脉俞穴終此章¶
　或曰諸穴相去尺寸針灸家多屈男左女右中指中¶
　節兩横紋尖為一寸折量周身之穴果合經歟否歟¶
曰天有三百六十五度人身孔穴上應天度亦有三百¶
<pb:KR3e0072_WYG_003-22a>¶
六十五穴穴俞相去逺近而以中指中節横紋為寸不¶
思人有身長指短者有指長身短者以此為准寧無誤¶
耶靈樞骨度言人之周身孔穴各有定寸如頭之大骨¶
圍二尺六寸髪所覆者顱至項一尺二寸前髪際至百¶
㑹五寸後髪際至百㑹七寸頭形北髙南下顯然不同¶
折量令人散髪分歸左右用篦自前髪際量至後髪際¶
不拘頭之大小折作一尺二寸則穴穴各有攸當髪際¶
不明取眉心直上量至大椎穴上折作一尺八寸也今¶
<pb:KR3e0072_WYG_003-22b>¶
取百㑹穴者云在頂上旋毛中而旋有正有偏又取前¶
後髪際及兩耳尖上折中殊不思五寸七寸多寡不同¶
豈能以此為准則哉髪已下至頥長一尺耳後當完骨¶
廣九寸耳前當耳門廣一尺三寸兩顴之間相去七寸¶
兩髀之間廣六寸半足長一尺二寸廣四寸半胸圍四¶
尺五寸腰圍四尺二寸結喉下至缺盆中長四寸缺盆¶
下至&KR1075;&KR1711;長九寸&KR1075;&KR1711;下至天樞長八寸天樞下至横¶
骨長六寸半横骨上亷下至内輔上亷長一尺八寸内¶
<pb:KR3e0072_WYG_003-23a>¶
輔上亷下至下亷長三寸半内輔下亷下至内踝長一¶
尺三寸内踝下至地長三寸膝膕下至跗屬長一尺六¶
寸跗屬下至地長三寸角已下至柱骨長一尺行腋中¶
不見者長四寸腋下至季脇長一尺二寸季脇下至髀¶
樞長六寸髀樞下至膝中長一尺九寸膝下至外踝長¶
一尺六寸外踝下至京骨長三寸京骨下至地長一寸¶
背部大椎至尾骶共二十一節折作三尺每節得一寸¶
四分竒分俱剰在下七節也横寸約取背中脊骨作一¶
<pb:KR3e0072_WYG_003-23b>¶
寸横開腹部兩乳之間折為八寸横寸准此心蔽骨下¶
至臍中七寸無蔽骨取心岐骨下至臍中作七寸直寸¶
准此臍下用直寸量之手部中指末至本節四寸半本¶
節至腕四寸腕至肘一尺二寸半肘至肩一尺七寸可¶
見俗以中指中節為一寸者誤矣此所謂同身寸也無¶
問湯之七尺文王九尺曹交九尺四寸肥瘦侏儒俱准¶
靈樞所定尺寸折量孔穴不惟同身二字明白無疑而¶
古今固可以同之也柰何時人厭繁喜簡不讀靈樞徒¶
<pb:KR3e0072_WYG_003-24a>¶
使患者無辜而受炮烙之苦忍哉¶
　經穴起止歌¶
手肺少啇中府起大腸啇陽迎香主足胃厲兑頭維三¶
脾部隠白大包黍膀胱睛明至隂位腎經湧泉俞府住¶
心包中衝天池隨三焦關衝耳門推膽家竅隂瞳子&KR1038;¶
肝經大敦期門紹手心少衝極泉來小腸少澤聽宫罷¶
十二經穴始終歌學者銘于肺腑照¶
　十二經納支干歌¶
<pb:KR3e0072_WYG_003-24b>¶
肺寅大卯胃辰宫脾巳心午小未中申膀酉腎心包戍¶
亥三子膽丑肝通此是經脉流注序君當記取在心胸¶
甲膽乙肝丙小腸丁心戊胃己脾鄉庚屬大腸辛屬肺¶
壬屬膀胱癸腎藏三焦亦向壬中寄包絡同歸入癸方¶
　天心十一穴歌¶
三里内庭穴曲池合谷接環跳與陽陵通里并列缺委¶
中配承山下至崑崙穴合担用法担合截用法截此法¶
人不知金鎻通關節(機/)按他家又添大衝作十二穴¶
<pb:KR3e0072_WYG_003-25a>¶
去陽陵加陽輔截者截穴用一穴也担者兩穴或手與¶
足二穴或兩手兩足各一穴也(一説右手提引謂之担/左手推按謂之截担則)¶
(氣來截則氣去所解無定見者法不/經見故諸家各以己意而釋之也)¶
　經脉交㑹八穴歌¶
公孫衝脉胃心胸内關隂維下緫同臨泣膽經連帶脉¶
陽維目鋭外關逢後谿督脉内眥頸申脉陽蹻絡亦通¶
列缺肺任行肺系隂蹻照海隔喉嚨¶
　八㑹歌(熱病在内者各隨其/所屬而取之㑹也)¶
<pb:KR3e0072_WYG_003-25b>¶
八脉始終連八㑹府㑹太倉中脘内臟㑹季肋是章門¶
骨杼血膈(骨㑹大杼/血㑹膈俞)都在背氣㑹三焦在膻中筋㑹陽¶
陵居膝外髓㑹絶骨脉大淵(脉㑹/太淵)學者當知其所在¶
　十二經見証歌¶
肺經多氣而少血是動(因氣/動也)則病喘與欬肺脹膨膨缺¶
盆痛兩手交瞀為臂厥所生病者(不因/氣動)為氣𠻳喘渇煩¶
心胸滿結臑臂之内前亷痛小便頻數掌中熱氣虛肩¶
背痛而寒氣盛亦疼風汗出欠伸少氣不足息遺失無¶
<pb:KR3e0072_WYG_003-26a>¶
度溺變别大腸氣盛血亦盛是動頰腫并齒病所生病¶
者為鼻衂目痛口乾喉痺候大指次指用為難肩前臑¶
外痛相叅¶
胃經多氣復多血是動欠伸面顔黑凄凄惡寒畏見人¶
忽聞木音心震慴登髙而歌棄衣走甚則腹脹氣賁響¶
凡此諸疾骭厥竭所生病者狂瘧説濕温汗出鼻血¶
流口喎唇胗喉痺結膝臏疼痛腹脹兼氣膺伏兎䯒外¶
亷足跗中指俱痛徹有餘消谷溺黄色不足身前寒振¶
<pb:KR3e0072_WYG_003-26b>¶
慄胃房脹滿不消食氣盛身前熱似蒸此是胃經之病¶
真　脾經氣盛而血衰是動其病氣所為食入即吐胃脘¶
痛更兼身體痛難移腹脹善噫舌本强得食與氣怏然¶
衰所生病者舌腫痛體重不食亦如之煩心心下仍急¶
痛泄水溏瘕寒瘧隨不卧强立股膝腫疽發身黄大指¶
痿　心經多氣少血宫是動心脾痛難任渇欲飲水咽¶
亁燥所生脇痛目如金脇臂之内後亷痛掌中有熱向¶
經尋　小腸氣少還多血是動則病痛咽嗌頷下腫兮¶
<pb:KR3e0072_WYG_003-27a>¶
不可顧肩似拔兮臑似折所生病主肩臑痛耳聾目黄¶
腫腮頰肘臂之外後亷痛部分尤當細分别　膀胱血¶
多氣猶少是動頭疼不可當項似拔兮腰似折脾强痛¶
徹脊中央膕如結兮腨如裂是為踝厥筋乃傷所主瘧¶
痔小指癈頭顖頂痛目色黄腰尻膕脚疼連背淚流鼻¶
衂及癲狂　腎經多氣而少血是動病饑不欲食喘𠻳¶
唾血喉中鳴坐而欲起面如垢目視&KR0835;&KR0835;氣不足心懸¶
如饑常惕惕所生病者為舌亁口熱咽痛氣賁逼股内¶
<pb:KR3e0072_WYG_003-27b>¶
後亷并脊疼心腸頰痛疸而澼痿厥嗜卧體怠惰足下¶
熱痛皆腎厥　心包少氣原多血是動則病手心熱肘¶
臂攣急腋下腫甚則胸脇支滿結心中澹澹或大動喜¶
笑目黄面赤色所生病者為煩心心痛掌中熱之疾¶
三焦少血還多氣是動耳鳴喉腫痺所生病者汗自出¶
耳後痛兼目鋭眥肩臑肘臂外眥疼小指次指亦如廢¶
　膽經多氣而少血是動口苦善太息心脇疼痛難轉¶
移面塵足熱體無釋所生頭痛連鋭眥缺盆腫痛并兩¶
<pb:KR3e0072_WYG_003-28a>¶
腋馬刀挾癭生兩旁汗出振寒㾬瘧疾胸脇髀膝至跗¶
骨絶骨踝痛及諸節　肝經血多氣少方是動腰疼俛¶
仰難男疝女人少腹腫面塵脱色及咽亁所生病者為¶
胸滿嘔吐洞泄小便難或時遺溺并狐疝臨症還須仔¶
細㸔(機按經言十二經是動及所生諸病虛則補之實/則冩之熱則疾之寒則留之䧟下則灸之不盛不)¶
(虚以經取之盛者寸口大三倍於人迎虛者寸口反小/于人迎也茲集切脉觀色數條於前繼集諸經病症數)¶
(條于後盖欲學者備舉兼盡庶不䧟於一偏免/致殺人于無知無識隂譴之報或可以少逭也)¶
　十二經井滎俞經合歌¶
<pb:KR3e0072_WYG_003-28b>¶
少啇魚際與大淵經渠尺澤肺相連啇陽二三間合谷¶
陽谿曲池大腸原少衝少府屬於心神門靈道少海尋¶
少澤前谷後谿腕陽谷小海小腸經大敦行間太衝㸔¶
中封曲泉屬于肝竅隂俠谿臨泣膽坵墟陽輔陽陵泉¶
隠白大都太白脾啇坵隂陵切要知湧泉然谷太谿穴¶
復溜隂谷腎之經厲兊内庭䧟谷胃衝陽解谿三里隨¶
至隂通谷束京骨崑崙委中是膀胱中衝勞宫心包絡¶
大陵間使曲澤傳關衝液門中渚穴陽池支溝天井源¶
<pb:KR3e0072_WYG_003-29a>¶
此是三焦經穴俞號白流注五行全¶
　禁針穴歌¶
禁針穴道要先明腦户顖會及神庭絡却玉枕角孫穴¶
顱顖承泣隨承靈神道靈臺膻中忌水分神闕并㑹隂¶
横骨氣衝手五里箕門承筋并青靈更加臂上三陽絡¶
二十二穴不可針孕婦不宜針合谷三隂交内亦同倫¶
石門針灸應須忌女子終身無姙娠外有雲門并鳩尾¶
缺盆客主人莫深肩井針時令悶倒三里急補命還平¶
<pb:KR3e0072_WYG_003-29b>¶
　禁灸穴歌¶
禁灸之穴四十五承光啞門并風府天柱素&KR1038;臨泣上¶
睛明攅竹迎香數禾&KR1038;顴&KR1038;絲竹空頭維下關與脊中¶
肩貞心俞白環俞天牖人迎共乳中周榮淵液并鳩尾¶
腹哀少商魚際同經渠天府中衝位陽關陽池地五㑹¶
隠白漏谷隂陵泉條口犢鼻併隂市伏兔髀關及委中¶
殷門申脉承扶忌¶
　重解虚則補之四句¶
<pb:KR3e0072_WYG_003-30a>¶
機按難經所解義猶未悉且舉心言之經文虚實字指¶
虚邪實邪言非心之虚實也假如從心之後來者為虚¶
邪虚邪傷心當補然心之後肝肝為心之母也從心之¶
前來者為實邪實邪傷心當瀉然心之前脾脾為心之¶
子也舉此以例從心所勝來者為微邪微邪金也微邪¶
傷心亦當補從心所不勝來者為賊邪賊邪水也賊邪¶
傷心亦當瀉可見肝肺同一虚邪而當補脾腎同一實¶
邪而當瀉至于心之正邪火也心病于火乃本經自病¶
<pb:KR3e0072_WYG_003-30b>¶
既非他經之虚邪來傷亦非他經之實邪來襲是以不¶
須補瀉他經只就本經之虚實以補寫也故曰不虚不¶
實以經取之不虚不實亦指虚邪實邪言如此分解其¶
義方盡可將此連前後數篇觀之則可見矣¶
　¶
　¶
　¶
　針灸問對卷下¶
